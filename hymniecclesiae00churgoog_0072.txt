In Epaphamiz Domini, 49 .

AD LAUDES.

Linquunt tecta Magi principis urbiS,
Et parvae cupidis moenia Bethleem
Votis praecipiunt; jamque sub imo
Spe subnixa fides corde triumphat.

O qui laetitiae sensus, ut illis
Signans rursus iter stella refulsit:
Incumbensque domo lampade prona,
Infantem exhibuit matris in ulnis!

Non hie splendet ebur, non micat aurum,
Non velat rutilans purpura corpus:
Horrens hic stabulum, regia; nudum

Hic praesepe, thronus; purpura, panni.

Reges pompa alios dives adornet:
Regnantem melius se probat ipse
ln vili palea, paupere cultu,
Flectens imperio eorda potenti.

Ad cunas humiles poplite curm,
Praesens in Puero Numen adorant:
Et nos ad Puerum, digna propago
Patrum, plena fide corda seramus.

Regi castus amor porrigat aurum;
Castigata homini corpora myrrham;
Instar thuris erunt vota precesque:

Illo thure Deum rite fatemur.
n

 

