164 In Praemiacum B. Martia.

Tecum cuncta Deo prodiga dum vovesJ
Numen, Virgo, tui pectoris incola,
Quanto foenore pensat
Terrae quae bona despicis? Ι

Quid nos illaqueant improba gaudia?
Cur uos jam pigeat vincula rumpere?
Dux est Virgo sacerdos,
Fas sit quo properat sequi.

Ergo nunc tua gens se tibi consecrat;
Ergo nostra manes portio, tu, Deus,
Qui de Virgine natus,
Per nos saepe renasceris.

Sit laus summa Patri, summaque Filio,
Sit par, sancte, tibi gioria, Spiritus,

Si nos intus aduris

Puro corde litabimur.

AD OFFICIUM NOCT.

Infans pulsa recens matris ab ubere,
Abscondi tacitis quaerit in atriis3
Templum Virgo futura,
Templi crescit in aedibus.

In blanda requie, plena negotio,
Uni nota Deo vivere cogitat;
Hic pro lacte parentis
. Sugit Numinis ubera.

 

