332 De S. Marto Magdalena.

DE S. MARIA MAGDALENA.

AD VESPERAS.

Collaudemus Magdalenae
Lacrymas et gaudium,
Sonent voces laude plenae
De concentu cordium,

Ut concordet philomelae:
Turturis suspirium.

Jsesum quaerens convivarum

urbas non erubuit,
Pedes unxit, lacrymarum
Fluvio quos abluit,
Crine tersit, et culparum
Veniam promeruit.

Suum lavit mundatorem,
Rivo fons immaduit,

Pium ludit flos liquorem,
In ipsum refloruit,

Coelum terrae dedit rorem,
Terra coelum compluit.

In praedulci mixtione
Nardum ferens pisticum,
In unguenti fusione
Typum gessit mysticum,
Ut sanetur unctione
Unxit aegra medicum.

 

