PLURIUM MARTYRUM.

ΑΙ) PRIMAS VESPERAS.

Christi Martyribus debita nos decet,

Virtutis memores, promere cantica;

Quos nec blanditiis, nec potuit minis
Fallax vincere seculum.

Coelestis Patriae mens inhians bonis

Mundi spernit opes fluxaque gaudia:

Vitae quin etiam, prae Domini lucr0,
Jacturam facilem putant.

Non vultus metuunt carnificum truces:

Foetas suppliciis despiciunt manus:

Enses, flagra, rotas, omnia perpeti
Victrix edocuit fides.

Ο incredibilem vim patienliae!

Non, artus laceros qui cruciat dolor,

Extorquet gemitum, non querimoniam
Agnis mitibus elicit.

Ergo nunc propior, Christe, tibi sedet

Palmis turba nitens usque virentibus,

Victorumque gerens praemia, nobiles
Multo sanguine laureas

 

